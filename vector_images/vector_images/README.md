 # Приложение за работа с векторни изображения
В рамките на този проект трябва да се реализира приложение, което може да нарежда фигури (елементи) във векторни изображения. Фигурите могат да се припокриват, т.е. могат да бъдат в различни слоеве на изображението. Приложението трябва да може да зарежда фигури от файл, да извършва върху тях дадени операции, след което да може да записва промените обратно на диска.
Поддържат се четири основни вида фигури: отсечки, окръжности, правоъгълници и многоъгълници. Дизайнът на приложението обаче трябва да е такъв, че да позволява при нужда лесно да може да се добави поддръжка на нови фигури. За всяка фигура се задава цвят на контурната линия, както и цвят на запълване (или прозрачно).
Отсечките се определят от координатите на двата си края, окръжностите  - с координати на центъра и радиуса им, правоъгълниците  - с координати на горен-ляв ъгъл, ширина и дължина, а многоъгълниците - с координати на последователните си върхове.
Потребителят трябва да може да изпълнява следните команди.
# Отваряне на файл с изображение
> open <файл>
Прочита съдържанието на даден файл и го зарежда в паметта. Когато се зарежда съдържанието на даден файл, трябва да се прочетат само фигурите, които се разпознават от приложението. Всички останали елементи на файла се игнорират, но се извежда подходяща информация за потребителя. 
Файлът може да се зададе с пълния си път, в противен случай се търси в папка по подразбиране.
Пример:
> open figures.svg
Successfully opened figures.svg
# Извеждане на изображение
> print 
Извежда на екрана фигурите, прочетени от файла. 
Пример:
> print
rectangle 5 5 10 10 green orange
circle 5 5 10 blue green
rectangle 100 60 10 10 red white
# Създаване на нова фигура
> create <тип на фигура> <компоненти на фигурата>
Създава нова фигура и я добавя към изображението.
<тип на фигура> е някой от типовете фигури, които се разпознават от приложението. 
<компоненти на фигурата> са всички необходими за инициализиране на фигурата компоненти. Всяка фигура получава уникален идентификатор при създаването си.
Пример:
> create rectangle 100 100 10 20 yellow white
Successfully created rectangle. ID 4.
# Групиране на елементи
> group <region>
<region> се задава от потребителя като координати на горен-ляв и долен-десен ъгъл.
Пример:
> group 10 10 15 15
Командата групира в нов елемент всички фигури, които изцяло се съдържат в указания регион. Резултатът е нова фигура, като всички операции, прилагани върху нея,  се случват върху елементите в нея. Върху елементи, част от група, не могат да се прилагат индивидуални операции.

> ungroup <id>
Прекратява групирането на елементите в посочената с <id> група. Групата вече не съществува (няма фигура с такъв идентификатор), а фигурите, съставляващи групата, могат да се променят индивидуално.
Преместване на елементи в различни слоеве
> bring forward <id> <n>
> send backward <id> <n>
Всеки елемент може да се мести напред - назад в стека (едно ниво или най-отгоре/най-отдолу). <id> е идентификаторът на елемента в изображението. <n> е броят нива, с които да се премести. Номерирането на нивата започва от най-долу.
Пример:
> bring forward 2 2
Ако фигурите са изведените с командата print, то командата bring forward ще премести окръжността най-отгоре.
# Транслиране на елементи
> translate [<id>] vertical=<v> horizontal=<h>
Ако е посочен номер на елемент в изображението, то избраният елемент се транслира с указания вектор. Ако не е посочен номер на елемент, то операцията се прилага за всички елементи в изображението.
Пример:
> translate 2 vertical=10 horizontal=100
> print
rectangle 5 5 10 10 green orange
rectangle 110 160 10 10 red white
circle 5 5 10 blue green
Транслира се единствено правоъгълникът, който се намира във втория слой на изображението.
# Скалиране на елементи
> scale [<id>] <коефициент за ширината> <коефициент за ширината>
Скалира посочен елемент (или всички) с указаните коефициенти за скалиране.
Пример:
> scale 1 2 3
> print
rectangle 5 5 20 30 green orange
rectangle 110 160 10 10 red white
circle 5 5 10 blue green
# Завъртане на елементи
> rotate [<id>] <ъгъл в градуси>
Завърта посочен елемент (или всички) на указания ъгъл. Център на ротацията е центърът на ограждащия елемента (елементите) правоъгълник.
# Записване на изображение
> save
> save as <форматът, който се поддържа от вашето приложение>
Приложението трябва да поддържа два вида извеждане: в избран от вас формат и в някакъв графичен формат, който може да се визуализира (ppn, bmp, svg или друг).
# Извеждане на познатите команди
> help
Извежда списък на командите, които се поддържат от приложението.

